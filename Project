Назва проекту: Автоматизована система обліку клієнтів та замовлень онлайн-магазину на базі Telegram бота.
Опис проекту: мета проекту — розробка програмного забезпечення для месенджера Telegram, що надаватиме можливість споживачу (користувачу чат-бота) переглянути весь доступний асортимент товарів, їх характеристичні властивості, цінову політику, фото та безпосередньо здійснити замовлення, не залишаючи межі месенджера. Чат-бот забезпечить можливість перегляду клієнтом власного кабінету покупця, історію власних замовлень у поточному магазині, історію розрахунків, можливість відредагувати власний профіль як покупця, різних маркетингових акцій. Також у чат-боті буде передбачена не лише клієнтська, а і модераторська частина, в якій користувач-адміністратор матиме змогу додавати та видаляти весь контент у чат-бот, зокрема, товари, маркетингові акції, а також переглядати список замовлень від клієнтів. Зовнішній вигляд цього проекту буде адаптованим як під мобільні пристрої, так і стаціонарні комп’ютери та ноутбуки, оскільки Telegram є месенджером, адаптованим під будь-які екрани.
Ролі в команді:
1.	Менеджер проекту: відповідає за координацію проекту та забезпечення виконання всіх завдань вчасно.
2.	Розробник дизайну для майбутнього чат-боту: відповідає за створення технічного завдання для розробника самого чат-боту та макет інтерфейсу користувача.
3.	Проектувальник чат-боту: відповідає за розробку програми, з’єднання з API Telegram, інтеграцію з базою даних.
4.	Інженер із забезпечення якості: відповідає за тестування програми, виявлення будь-яких помилок і проблем і повідомлення про них.
5.	Технічний автор: відповідає за створення документації для проекту, включаючи посібники користувача.
Стек технологій:
Python, технологія Aiogram, середовище розробки Pycharm, СУБД SQLite, Telegram Bot API, месенджер Telegram.
Основні етапи проекту:
1.	Аналіз обраної предметної області.
2.	Порівняння програмних продуктів-аналогів; вибір технологій і середовища розробки.
3.	Створення технічого завдання на розробку. Розробка дизайну.
4.	Здійснення проектування чат-бота; розробка чат-бота;
5.	Тестування чат-бота виявлення та виправлення будь-яких помилок або проблем.
6.	Розгортання: розгортання програми у робочому середовищі та забезпечення її безперебійної роботи.
7.	Оформлення супровідної документації: створення посібників користувача.
Результати проекту:
1.	Повнофункціональна система обліку клієнтів та замовлень онлайн-магазину на базі Telegram-бота.
2.	Документація для проекту, включаючи посібники користувача, технічні специфікації.
Технічні вимоги:
1.	Автентифікація користувача: користувачі-покупці матимуть можливість створювати облікові записи. Автентифікація відбуватиметься за допомогою Telegram ID користувача. У базі даних будуть введені Telegram ID користувачів бота модераторів (адмінів). При зверненні до бота перевірятиметься чи є даний Telegram ID у базі даних, якщо ні, то користувачу буде доступний інтерфейс покупця та відповідно він запишеться у базу даних як покупець, у іншому випадку – модераторський інтерфейс.
2.	Списки товарів: Модератори матимуть можливість розміщувати асортимент товарів у чат-боті, видаляти непотрібні позиції, коригувати інформацію про товари, зокрема, ціни, фото, опис товару, також створювати та видаляти категорії товарів і відповідно розподіляти асортимент по категоріях, а також переглядати замовлення покупців та позначати їх як виконані. Покупці матимуть можливість шукати продукти, фільтрувати за категоріями та сортувати за різними критеріями. 
3.	Кошик: Покупці можуть у будь-який момент переглянути кошик із обраними товарами, збільшити чи зменшити кількість товарів до замовлення або повністю видалити цю продукцію безпосередньо з кошику. 
4.	Кабінет покупця: Клієнтам надаватиметься можливість перегляду власного кабінету покупця, у якому міститиметься інформація про ПІБ, номер телефону, бажаний спосіб отримання товару (отримання товару у офлайн магазині, доставка), місце доставки товару (при вказанні бажаного способу отримання товару - доставка), кількість нарахованих бонусів, історія замовлень та розрахунків (можливість перегляду за напередвизначені періоди, наприклад, останній місяць, пів року, рік, весь час обслуговування). У будь-який момент користувач матиме можливість відредагувати свій профіль та змінити, до прикладу, місце доставки. У одному із підпунктів також виводитимуться поточні акції на продукцію, а також графік роботи офлайн магазину та його місце розташування.
5.	Відгуки про продукти: Покупці матимуть можливість залишати відгуки про продукти, які вони придбали. Коментарі відображатимуться модераторам по окремій кнопці «Відгуки по замовленнях», де буде відображатись клієнт, замовлення, товари та безпосередньо відгук.
6.	Інформаційна панель модератора (продавця): Модератори матимуть доступ до інформаційної панелі, де вони переглядатимуть свої замовлення, які вони зможуть сортувати по різних статусах («нове», «на збірці», «передано на НП», «доставлено клієнту», «скасоване»), сортування замовлень по клієнтах, відгуки клієнтів по замовленнях, контактна інформація про клієнтів, зокрема, ПІБ, номер телефону, місце доставки та інше, а також інформація про оплату по замовленню.
